# Gmindapp
<div>
<span style="float: left"><img src="http://gmindapp.googlecode.com/files/sipa.png" /></span>
<span style="float: right"><img src="http://gmindapp.googlecode.com/files/project84.png" /></span>
</div>

Gmindapp เป็นเครื่องมือที่ช่วยในการพัฒนาระบบงานขององค์กรขนาดกลาง - ใหญ่ในลักษณะของ workflow เครื่องมือนี้จะแบ่งนักพัฒนาออกเป็น ๒ กลุ่ม คือกลุ่มผู้ออกแบบระบบงานทำการสร้างแผนภาพความคิด (Mind Map) ระบบจะทำการอ่าน แผนภาพดังกล่าวและสร้างฐานข้อมูล และแฟ้มงานโปรแกรมตามแผนภูมิโดยอัตโนมัติ จากนั้นกลุ่มเทคนิคจะทำเพิ่มในส่วนของตรรกกะของโปรแกรม ทำให้สามารถพัฒนาระบบงาน work flow web application ได้อย่างรวดเร็ว ตรงตามความต้องการของผู้ใช้ ลดภาระการทำงานของโปรแกรมเมอร์ และมีความปลอดภัยสูง โครงการการพัฒนาระบบงานด้วยแผนภาพความคิด (Gmindapp) ได้รับทุนจาก ๘๔ โครงการ ๘๔ พรรษา มหาราชัน จากสำนักงานส่งเสริมอุตสาหกรรมซอฟท์แวร์แห่งชาติ (องค์การมหาชน)

ตัวอย่างระบบงานที่พัฒนาด้วย gmindapp ได้แก่

* ปี ๒๕๕๐ ระบบศูนย์บริการร่วมอำเภอยิ้ม กรมการปกครอง, ระบบแลกเปลี่ยนข้อมูล
* ปี ๒๕๕๑ สำนักงานคณะกรรมการการกระจายอำนาจให้แก่องค์กรปกครองส่วนท้องถิ่น,
* ปี ๒๕๕๔ ระบบแลกเปลี่ยนข้อมูลกลางสำหรับธุรกิจท่องเที่ยวและระบบโรงแรมลูกข่าย องค์การบริหารส่วจังหวัดภูเก็ต
* ปี ๒๕๕๔ ระบบต้นแบบการเบิกจ่ายเงินพนักงานจ้างเหมาเอกชน
* ปี ๒๕๕๕ ระบบงานบริหารองค์กรปกครองส่วนท้องถิ่น

![ภาพที่ ๑ ระบบต้นแบบการเบิกจ่ายเงินพนักงานจ้างเหมาเอกชน](http://gmindapp.googlecode.com/files/mict.png)

ภาพที่ ๑ ระบบต้นแบบการเบิกจ่ายเงินพนักงานจ้างเหมาเอกชน

จากภาพที่ ๑ การทำงานเริ่มจากนักวิเคราะห์ระบบวาดแผนภาพความคิด (mind map) โดยมีกิ่งหลัก ๓ กิ่ง กิ่งแรกคือ models ให้ทำการออกแบบโครงสร้างข้อมูลทั้งหมดที่ต้องใช้ในระบบ กิ่งที่สอง คือ services แสดงโครงสร้างการทำงานของระบบ และกิ่งที่สาม คือ roles แสดงอำนาจดำเนินการของผู้ใช้ต่างๆในระบบ จากนั้น โปรแกรมเมอร์จะใช้ gmindapp ในการแปลงแผนภาพความคิด เป็น โปรแกรมประยุกต์ (Rails Application) โดยดำเนินการดังต่อไปนี้

1. จัดสร้างฐานข้อมูลให้อัตโนมัติตามที่กำหนดไว้ในกิ่ง models 
2. สร้างไฟล์ที่จำเป็นทั้งหมด ตามขั้นตอนต่างๆที่กำหนดไว้ในกิ่ง services 
3. ควบคุมการทำงานให้เป็นไปตามขั้นตอนที่กำหนด โดยตรวจสอบสิทธิการใช้งานตามที่ระบุไว้ในกิ่ง roles
4. ติดตามการใช้งาน โดยบันทึกชื่อผู้ทำงาน เวลาเริ่มต้น เวลาสิ้นสุด ตลอดจนข้อมูลทุกขั้นตอนที่ใช้ในการทำงาน

# ขั้นตอนการพัฒนาระบบ

1. นักวิเคราะห์ระบบ สร้างแผนภาพ mind map เพื่อกำหนดขั้นตอนการปฏิบัติงาน และสิทธิอำนาจดำเนินการ
2. Gmindapp จะแปลงแผนภาพเป็นระบบงาน Ruby on Rails โดยสร้างแฟ้มข้อมูลว่างสำหรับหน้าจอทั้งหมดในระบบเตรียมไว้
3. โปรแกรมเมอร์พัฒนาหน้าจอแสดงผล ตามที่เตรียมไว้ในขั้นที่ ๒ โดยใช้ภาษา HTML, CSS, JavaScript ร่วมกับภาษา Ruby ตามปรกติ

# ข้อดีของ Gmindapp

* แผนภาพ mind map เป็นส่วนสำคัญในการควบคุมการทำงานของระบบงานทั้งหมดโดยตรง การแก้ไข ปรับปรุง และบำรุงรักษา สามารถทำได้โดยง่าย
* ข้อมูลการปฏิบัติงานของเจ้าหน้าที่ทั้งหมด สามารถนำมาแจ้งเตือน หรือวิเคราะห์เพิ่มเติมได้อย่างหลากหลาย
* มีความปลอดภัยสูง และลดค่าใช้จ่ายได้มาก เนื่องจากใช้เทคโนโลยีรหัสเปิดทั้งหมด เช่น Linux, Ruby on Rails, Postgres

# ขั้นตอนการติดตั้งและใช้งาน

uncomment gem therubyracer

ระบุ gmindapp gem เข้าในไฟล์ Gemfile ของระบบงาน Ruby on Rails แล้วสั่ง `bundle` เพื่อติดตั้ง

```ruby
gem "therubyracer", :platforms => :ruby
gem "gmindapp"
```

สั่ง generator เพื่อสร้างไฟล์เริ่มต้น

```
rails g gmindapp:install
```

สร้างผู้ใช้เริ่มต้น admin:secret

```
rake db:seed
```

โปรแกรมจะสร้างไฟล์ที่เกี่ยวข้องทั้งหมดขึ้นมาในระบบงานของท่าน ที่สำคัญคือ `app/gmindapp/index.mm` ซึ่งจะเป็นไฟล์ที่ควบคุมการทำงานของโปรแกรม 
เมื่อท่านทำการเพิ่ม model หรืองานเข้าใน mindmap แล้วต้องการให้ gmindapp สร้างฐานข้อมูล และไฟล์แสดงผลต่างๆ ให้ใช้คำสั่ง


```
rake gmindapp:update
```

# ปัญหาและข้อเสนอแนะ

หากท่านมีข้อติดขัด หรือข้อเสนอแนะในการปรับปรุง Gmindapp โปรดแจ้งในระบบ [issue tracker](https://github.com/songrit/gmindapp/issues).
